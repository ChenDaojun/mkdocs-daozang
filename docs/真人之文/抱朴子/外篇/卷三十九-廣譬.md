1. 抱樸子曰：立德踐言，行全操清，斯則富矣，何必玉帛之崇乎？高尚其誌，不降不辱，斯則貴矣，何必青紫之兼拕也？俗民不能識其度量，庸夫不得揣其銓衡，是則高矣，何必淩雲而蹈霓乎？問者莫或測其淵流，求者未有覺其短乏，是則深矣，何必洞河而淪海乎？四海茍備，雖室有懸磬之窶，可以無羨乎鑄山而煮海矣。身處鳥獸之群，可以不渴乎朱輪而華轂矣。
2. 抱樸子曰：潛靈俟慶雲以騰竦，棲鴻階勁風以淩虛，素鱗須姬發而躍，白雉待公旦而來，姜老值西伯而投石番溪之綸，韓英遭漢高乃騁撥亂之才。
3. 抱樸子曰：澄精神於玄一者，則形器可忘；邈高節以外物者，則富貴可遺。故支離之□，偉造化而怡顏；北人箕叟，棲嵩岫而得意焉。
4. 抱樸子曰：粗理不可浹全，能事不可舉兼。故懸象明而可蔽，山川滯而或移，金玉剛而可柔，堅冰密而可離。公旦不能與伯氏跟絓於馮雲之峻，仲尼不能與呂梁較伎於百仞之溪。
5. 抱樸子曰：震雷不能細其音，以協金石之和；日月不能私其耀，以變曲照之惠；大川不能促其涯，以適速濟之情；五嶽不能削其峻，以副陟者之欲。故廣車不能脅其轍以茍通於狹路，高士不能撙其節以同塵於隘俗。抱樸子曰：陰陽以廣陶濟物，三光以普照著明，嵩華以藏疾為曠，北溟以含垢稱大，碩儒以與進弘道，遠數以博愛容眾。
6. 抱樸子曰：靈龜之甲，不必為戰施；麟角鳳爪，不必為鬥設。故雋生不釋劍於平世，擊柝不輟備於思危。
7. 抱樸子曰：南金不為處幽而自輕，瑾瑤不以居深而止潔。誌道者不以否滯而改圖，守正者不以莫賞而茍合。
8. 抱樸子曰：登玄圃者，悟丘阜之卑；浮溟海者，識池沼之褊。披九典乃覺墻面之篤蔽，聞至道乃知拘俗之多迷。
9. 抱樸子曰：渾沌之原，無皎澄之流；毫厘之根，無連抱之枝；分寸之燼，無炎遠之熱；隙穴之中，無炳蔚之群；鉤曲之形，無繩直之影；叁差之上，無整齊之下。
10. 抱樸子曰：不睹瓊琨之熠爍，則不覺瓦礫之可賤；不覿虎豹之彧蔚，則不知犬羊之質漫。聆白雪之九成，然後悟巴人之極鄙；識儒雅之汪濊，爾乃悲不學之固陋。
11. 抱樸子曰：無當之玉碗，不如全用之埏埴；寸裂之錦黻，未若堅完之韋布。故夏姬之無禮，不如孤逐之皎潔；富貴之多罪，不如貧賤之履道。
12. 抱樸子曰：猛獸不奮搏於度外，鷹鷂不揮翮以妄擊。若廟算既內不揆德，進取又外不量力，猶輕羽之沒洪爐，飛雪之委沸鑊，朝菌之試幹將，羔犢之犯武虎虎也。
13. 抱樸子曰：三辰蔽於天，則清景暗於地；根草亥蹶於此，則柯條瘁於彼；道失於近，則禍及於遠；政繆於上，而民困於下。
14. 抱樸子曰：務於遠者或失於近，治其外者或患生乎內。覆頭者不必能令足不濡，蔽腹者不必能令背不傷。故秦始築城遏胡而禍發幃幄，漢武懸旌萬里而變起蕭墻。
15. 抱樸子曰：人才無定珍，器用無常道，直趨者以適世為奇，役禦者以合時為妙。故玄冰結則五明捐，隆暑熾則裘爐退，高鳥聚則良弓發，狡兔多則盧鵲走，幹戈興則武夫奮，韶夏作則文儒起。
16. 抱樸子曰：激修流揚朝宗者，不可以背五城而跨積石；舒翠葉吐丹葩者，不可以舍洪草亥而去繁柯。敗源失本，鮮不枯汔，叛聖違經，理不弘濟。
17. 抱樸子曰：四瀆辯源，五河分流，赴卑註海，殊途同歸。色不均而皆艷，音不同而鹹悲，香非一而並芳，味不等而悉美。
18. 抱樸子曰：物貴濟事而飾其末，化俗以德而言非其本，故綿布可以禦寒，不必貂狐；淳素可以匠物，不在文辯。抱樸子曰：沖飈謐氣則轉蓬山峙，修綱既舒則萬目齊理。故未有上好謙而下慢，主賤寶而俗貧。
19. 抱樸子曰：事有緣微而成著，物有治近而致遠。故修步武之池，而引沈鱗於江海；豐朝陽之林，而延靈禽於丹穴；設象於盤盂，而翠虬降於玄霄；委灰於尺水，而望舒變於太極。是以晉文回輪於勇蟲，而壯士雲赴；句踐曲躬於怒蛙，而戎卒輕死。九九顯而扣角之俊至，枯骨掩而叁分之仁洽。
20. 抱樸子曰：膏壤在草亥，而枯葉含榮；率俗以身，則不言而化。故有唐以鹿裘臻太平；齊桓以捐紫止奢競。章華構而豐屋之過成，露臺輟而玄默之風行。
21. 抱樸子曰：聰者，料興亡於遺音之絕響；明者，覿機理於玄微之未形。故越人見齊桓不振之徵於未覺之疾；箕子識殷人鹿臺之禍於象箸之初。
22. 抱樸子曰：二儀不能廢春秋以成歲，明主不能舍刑德以致治。故誅貴所以立威，賞賤所以勸善。罰上達，則奸萌破而非懦弱所能用也；惠下逮，則遠人懷而非儉吝所能辦也。
23. 抱樸子曰：浮海滄者，必精占於風氣，故保利涉之福。善蒞政者，必戰戰於得失，故享惟永之慶。故暗君之所輕，蓋明主之所重也。亡國之所棄，則治世之所行也。
24. 抱樸子曰：毫厘蹉於機，則尋常達於的；與奪失於此，則善否亂於彼。邪正混侔，則彜倫攸斁；功過不料，則庶績以崩。故明君賞猶春雨而無霖淫之失，罰擬秋霜而無詭時之嚴。
25. 抱樸子曰：明銓衡者，所重不可得誣也；仗法度者，所愛不可得私也。故得人者，先得之於己者也；失人者，先失之於己者也。未有得己而失人，失己而得人者也。
26. 抱樸子曰：明主躬操威恩，不假人以利器；暗主倒執幹戈，雖名尊而勢去。故制慶賞而得眾者，田常所以奪齊也；擅威福而專朝者，王莽所以篡漢也。
27. 抱樸子曰：常制不可以待變化，一途不可以應無方，刻船不可以索遺劍，膠柱不可以諧清音。故翠蓋不設於晴朗，朱輪不施於涉川，味淡則加之以鹽，沸溢則增水而減火。
28. 抱樸子曰：丹書鐵券，刺牲歃血，不能救違約之弊，則難以結繩檢矣。五刑九伐，赤族之威，不足以止覬覦之奸，則不可以舞幹化矣。是以《書》有世重之文，《易》有隨時之宜。
29. 抱樸子曰：人有識真之明者，不可欺以偽也，有揣深之智者，不可誑以淺也。不然，以虺蛇為應龍，狐鴟為麟鳳矣。
30. 抱樸子曰：世有雷同之譽而未必賢也；俗有讙嘩之毀而未必惡也。是以迎而許之者，未若鑒其事而試其用；逆而距之者，未若聽其言而課其實。則佞媚不以虛談進，良能不以孤弱退，駑蹇輟望於大輅，戎虬揚鑣而電騁。則功胡大而不可建，道胡遠而不可到？
31. 抱樸子曰：潛朽之木，不能當傾山之風，含隟之崖，難以值滔天之濤。故七百之祚，三十之世，非徒牧野之功；倒戈之敗，鹿臺之敗，不始甲子之朝。其強久矣，其亡尚矣。
32. 抱樸子曰：貴遠而賤近者，常人之用情也；信耳而疑目者，古今之所患也。是以秦王嘆息於韓非之書而想其為人，漢武慷慨於相如之文而情不同世；及既得之，終不能拔。或納讒而誅之，或放之乎冗散，此蓋葉公之好偽形，見真龍而失色也。
33. 抱樸子曰：摩尼不宵朗，則無別於磧礫；化鯤不淩霄，則靡殊於桃蟲。綿駒吞聲，則與喑人為群；逸才沈抑，則與凡庸為伍。故（魚旦）鰍褻絳虬於淵洿，駑蹇黷駿騄於坰野者，不識彼物靜與之同，動與之異。
34. 抱樸子曰：棄金璧於途路，則行人止足；委錦紈於泥濘，則見者驚咄。若夫放高世之士於庸鹵之伍，捐經國之器於困滯之地，而談者不訟其屈，達者不拯其窮，或貴其文而忽其身，或用其策而忘其功。斯之為病，由來久矣。
35. 抱樸子曰：開源不億仞，則無懷山之流；崇峻不淩霄，則無彌天之雲。財不豐，則其惠也不博；才不遠，則其辭也不贍。故睹盈丈之牙，則知其不出徑寸之口；則百尋之枝，則知其不附毫末之木。
36. 抱樸子曰：靈鳳所以晨起丹穴，夕萃軒丘，日未移晷，周章九陔，淩風蹈雲，不掇不閡者，以其六翮之輕勁也。夫才大器，亦有國之六翮也。
37. 抱樸子曰：淇衛忘歸，不能無弦而遠激；振塵之音，不能無器而興哀。超俗拔萃之德，不能立功於未至之時。
38. 抱樸子曰：朱綠之藻，不秀於枯柯；傾山之流，不發乎涸源。熠耀之宵焰，不能使萬品呈形；誌盡勢利，不能使芳風邈世。
39. 抱樸子曰：重淵不洞地，則不能含螭龍，吐吞舟；峻山不極天，則不能韜琳瑯，播雲雨；立德不絕俗，則不能收美聲，著厚實；執誌不絕群，則不能臻成功，銘弘勛。而凡夫朝為蜩翼之善，夕望丘陵之益，猶立植黍稷，坐索於豐收也。
40. 抱樸子曰：行無邈俗之標，而索高世之稱；體無道藝之本，而營朋黨之末。欲以收清貴於當世，播德音於將來，猶褰裳以越滄海，企佇而躍九玄。
41. 抱樸子曰：泥龍雖藻繪炳蔚，而不堪慶雲之招；撩禽雖雕琢玄黃，而不任淩風之舉；芻狗雖飾以金翠，而不能躡景以頓逸；近才雖豐其寵祿，而不能令天清而地平。
42. 抱樸子曰：毒弱既陳，則旁有爛腸之鼠；明燎宵舉，則下有聚死之蟲。芻豢之豐，則鼎俎承之；才小任大，則泣血漣如。桑霍為戒厚矣，範疏之鑒明矣。
43. 抱樸子曰：滄海揚萬里之濤，不能斂山峰之塵；驚風摧千仞之木，不能拔弱草之草亥。豸區虎武虎闞，不能威蚊虻；冠世之才，不能合流俗。
44. 抱樸子曰：堅誌者，功名之主也；不惰者，眾善之師也。登山不以艱險而止，則必臻乎峻嶺矣；積善不以窮否而怨，則必永其令問矣。
45. 抱樸子曰：和鵲雖不長生，而針石不可謂非濟命之器也；儒者雖多貧賤，而墳典不可謂非進德之具也。播種有不收者矣，而稼穡不可廢；仁義有遇禍者矣，而行業不可惰。
46. 抱樸子曰：重載不止，所以沈我舟也；昧進忘退，所以危我身也。聚蠍攻本，雖權安然，必傾之徵也。
47. 抱樸子曰：玄雲為龍興，非虺蜓所能招也；飈風為虎發，非狐狢之能致也。是以大人受命，則逸倫之士集；玉帛幽求，則丘園之俊起。
48. 抱樸子曰：金以剛折，水以柔全，山以高陊，谷以卑安。是以執雌節者無爭雄之禍，多尚人者有召怨之患。
49. 抱樸子曰：淮陰隱勇於跨下，不損其龍躍而虎視；應侯韜奇於溺簣，不妨其鸞翔而鳳起也。或南面稱孤，或宰總臺鼎。故一抑一揚者，輕鴻所以淩虛也；乍屈乍伸者，良才所以俟時也。
50. 抱樸子曰：焦螟之卑棲，不肯為銜鼠之唳天；玄蟬之潔饑，不願為蜣螂之穢飽。是以禦寇不納鄭陽之惠，曾叁不美晉楚之寶。
51. 抱樸子曰：微飆不能揚大海之波；毫芒不能動萬鈞之鍾。是以漆園思惠，有捐斤之嘆；伯氏哀期，有剿弦之憤。短唱不足以致弘麗之和，勢力不足以移淡泊之心。
52. 抱樸子曰：熊羆不校捷於狐貍，金鶚不兢擊於小鷂。是以張耳掩壯於抱關，朱亥竄勇於鼓刀。
53. 抱樸子曰：懸魚惑於芳餌，檻虎死於籠狐。不可以釣緡致者，必虬螭也；不可以機阱誘者，必麟虞也。
54. 抱樸子曰：夫雲翔者，不知泥居之洿；處貴者，鮮恕群下之勞。然根朽者，尋木不能保其千日之茂也；民怨者，堯舜不能恃其長世之慶也。
55. 抱樸子曰：凡木結根於靈山，而匠石為之寢斤斧；小鮮寓身於龍池，而漁父為之息綱罟。蚊集鷹首，則鳸鵦不敢啄；鼠住虎側，則貍犬不敢睨。
56. 抱樸子曰：靈蔡默然，而吉兇昭晰於無形；春蛙長嘩，而醜音見患於聒耳。故聲希者響必巨，辭寡者信必著。
57. 抱樸子曰：箕踞之俗，惡盤旋之容；被發之域，憎章甫之飾。故忠正者排於讒勝之世，雅人不容乎惡直之俗。
58. 抱樸子曰：升水不能救藪之燔草熱，撮壤不能遏砥柱之騰沸，寸刃不能刊長洲之林，獨是不能止朋黨之非。
59. 抱樸子曰：千羊不能捍獨虎，萬雀不能抵一鷹。庭燎攢舉，不及羲和之末景；百鼓並伐，未若震霆之余聲。是以庸夫盈明，不能使彜倫攸敘；英俊孤任，足以令庶事根長。
60. 抱樸子曰：非分之達，猶林卉之冬華也；守道之窮，猶竹柏之履霜也。故識否泰於獨見者，雖劫以鋒銳，猶不失正而改途焉，安肯諂笑以偶俗乎？體方貞以居直者，雖誘以封國，猶不違情以趨時焉，安肯躐徑以取容乎？
61. 抱樸子曰：震雷車訇車盍，而不能致音乎聾聵之耳，重光麗天，而不能曲景於幽岫之中；凝冰慘栗，而不能雕款冬之華；朱飆鑠石，而不能靡蕭丘之木。故至德有所不能移也。
62. 抱樸子曰：弓廣弩危機，嚴鏃銜弦，至可忌也，而勇雉觸之而不猜；暗政亂邦，惡直妒能，甚難測也，而貪人競而不避。故飛鋒暴集而不覺，禍敗奄及而不振。是以愚夫之所悅，乃達者之所悲也；凡才之所趨，乃大智之所去也。
63. 抱樸子曰：風不輟則扇不用，日不入則燭不明，華不墮則實不結，岸不虧則谷不盈。九有乂安，則韓白之功不著；長君繼軌，則伊霍之勛不成。故病困乃重良醫，世亂而貴忠貞。
64. 抱樸子曰：好榮故樂譽之欲多，畏辱則憎毀之情急。若夫通精元一，命契造化，混盈虛以同條，齊得失於一指者，愛惡未始有所系，窮通不足以滑和。
65. 抱樸子曰：與奪不汨其神者，至粹者也；利害不染其和者，極醇者也。浩浩乎非瓢觶所校矣，茫茫乎非跬步所尋矣。聲希所以為大音，和寡所以崇我貴，玄黃遼邈而不與□其曠，死生大矣，而不以改其守，常分細碎，將胡恤焉？
66. 抱樸子曰：林繁則匠入矣，珠美則蟲奉裂矣。石含金者焚鑠，草任藥者剪掘，刃利則先缺，弦哀則速絕。用以適己，真人之寶也；才合世求，有伎之災也。
67. 抱樸子曰：準的陳則流鏑赴焉；美名起則謗讀言攻焉。瑰貨多藏則不招怨而怨至矣，器盈誌驕則不召禍而禍來矣。
68. 抱樸子曰：連城之寶，非貧寒所能市也；高世之器，非淺俗所能識也。然盈尺之珍，不以莫知而暗其質；逸倫之士，不以否塞而薄其節。樂天任命，何怨何尤！
69. 抱樸子曰：大鵬無戒旦之用，巨象無馳逐之才。故蔣琬敗績於百里，而為三臺之標；陳平困瘁於治家，而懷六奇之略。
70. 抱樸子曰：明暗者，才也，自然而不可飾焉；窮達者，時也，有會而不可力焉。呂尚非早蔽而晚智，然振素而僅遇；韓信非初怯而末勇，然危困而後達。
71. 抱樸子曰：奔驥不能及既住之失，千金不能救斯言之玷。故博其施者，未若防其微；勤其求者，不如寡其辭。
72. 抱樸子曰：烈士之愛國也如家，奉君也如親，則不忠之事，不為其罪矣。仁人之視人也如己，待疏也猶密，則不恕之怨，不為其責矣。
73. 抱樸子曰：玄冰未結，白雪不積，則青松之茂不顯；俗化不弊，風教不頹，則皎潔之操不別。在危國而沈賤，故莊萊抗遺榮之高；居亂邦而饑寒，故曾列播忘富之稱。
74. 抱樸子曰：天居高而鑒卑，故其網雖疏而不漏；神聰明而正直，故其道賞真而伐偽。是以惠和暢於九區，則七耀得於玄昊；殘害著於品物，則二氣謬於四八。
75. 抱樸子曰：天秩有罔極之尊，人爵無違德之貴。故仲尼雖匹夫而饗祀於百代，辛癸為帝王而仆豎不願以見比，商老身愈賤而名愈貴，幽厲位彌重而罪彌著。故齊王之生，不及柳惠之墓；秦王之宮，未若康成之閭。
76. 抱樸子曰：影響不能無形聲以著，余慶不可以無德而招。故唐堯為政七十余載，然後景星摛耀；羊公積行，黃發不倦，而乃墜金雨集。途遠者其至必遲，施後者其報常晚。
77. 抱樸子曰：理盡者不可責有余，一至者不可求兼濟。故洪濤之末，不能蕩浮萍；沖風之後，不能飏輕塵；勁弩之余力，不能洞霧縠；西頹之落暉，不能照山東。
78. 抱樸子曰：懸象雖薄蝕，不可以比螢燭之貞耀；黃河雖混渾，不可以方沼沚之清澄。山雖崩，猶峻於丘垤；虎雖瘠，猶猛於豺狼。
79. 抱樸子曰：神農不九疾，則四經之道不垂；大禹不胼胝，則玄珪之慶不集。故久憂為厚樂之本，暫勞為永逸之始。
80. 抱樸子曰：金鉤桂餌雖珍，而不能制九淵之沈鱗；顯寵豐祿雖貴，而不能致無欲之幽人。故呂梁有鵠立之夫，河湄繁伐檀之民。玉帛徒集於子陵之巷，蒲輪虛反於徐生之門。
81. 抱樸子曰：觀聽殊好，愛憎難同。鳥睹西施而驚逝，魚鱉聞九韶而深沈。故兗藻之粲煥，不能悅裸鄉之目；辨菱之清音，不能快楚隸之耳。古公之仁，不能喻欲地之狄；端木之辯，不能釋系馬之庸。
1.  抱樸子曰：般旋之儀，見憎於裸踞之鄉；繩墨之匠，獲忌於曲木之肆。貪婪饕餮者，疾素絲之皎潔；比周實繁者，讎高操之孤立。猶賈豎之惡同利，醜女之害國色。
2.  抱樸子曰：君子之升騰也，則推賢而散祿；庸人之得誌也，則矜貴而忽士。施惠隆於佞幸，用財出乎小惠。不與智者aw其安，而望有危而見救；不與奇士同其歡，而欲有戚之見恤；猶災火張天，方請雨於名山；洪水淩空，而伐舟於東閭；不亦晚乎？