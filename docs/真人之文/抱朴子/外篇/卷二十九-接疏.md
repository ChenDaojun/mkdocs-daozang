抱樸子曰：以英逸而遭大明，則桑蔭未移，而金蘭之協已固矣；以長才而遇深識，則不待歷試，而相知之情已審矣。飄乎猶起鴻之乘勁風，翩乎若勝鱗之躡驚雲也。若以沈抑而可忽乎，則姜公不用於周矣；若以疏賤而可距乎，則毛生不貴乎趙矣；若積素行乃托政，則寧戚不顯於齊矣；若貴宿名而委任，則陳韓不錄於漢矣。明者舉大略細，不忮不求，故能取威定功，成天平地，豈肯稱薪而爨，數粒乃炊，並瑕棄譬，披毛索厭黑哉！