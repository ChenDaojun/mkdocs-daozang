霍亂刺俞傍五、足陽明及上傍三。

嘔吐煩滿，魄戶主之。陽逆霍亂，刺人迎，刺入四分，不幸殺人。霍亂，泄出不自知，先取太溪，後取太倉之原。霍亂，巨闕、關沖、支溝、公孫（《千金》又取陰陵泉）解溪主之。霍亂泄註，期門主之。厥逆霍亂，府舍主之。胃逆霍亂，魚際主之。霍亂逆氣，魚際及太白主之。霍亂遺矢氣，三裏主之。暴霍亂，仆參主之。霍亂轉筋，金門、仆參、承山、承筋主之。霍亂脛痹不仁（《千金》雲：主瘛疭腳酸），承筋主之。

轉筋於陽理其陽，轉筋於陰理其陰，皆卒刺之。