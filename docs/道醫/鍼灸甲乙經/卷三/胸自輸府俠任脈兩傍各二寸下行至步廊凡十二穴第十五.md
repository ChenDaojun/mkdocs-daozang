輸府，在巨骨下，去璇璣傍各二寸陷者中，足少陰脈氣所發，仰而取之，刺入四分，灸五壯。

彧中，在輸府下一寸六分陷者中，足少陰脈氣所發，仰而取之，刺入四分，灸五壯。

神藏，在彧中下一寸六分陷者中，足少陰脈氣所發，仰而取之，刺入四分，灸五壯。

靈墟，在神藏下一寸六分陷者中，足少陰脈氣所發，仰而取之，刺入四分，灸五壯。

神封，在靈墟下一寸六分陷者中，足少陰脈氣所發，仰而取之，刺入四分，灸五壯。

步廊，在神封下一寸六分陷者中，足少陰脈氣所發，仰而取之，刺入四分，灸五壯。