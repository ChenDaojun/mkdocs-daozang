附分，在第二椎下，附項內廉，兩傍各三寸，足太陽之會。刺入八分，灸五壯。

魄戶，在第三椎下，兩傍各三寸，足太陽脈氣所發，刺入三分，灸五壯。

神堂，在第五椎下，兩傍各三寸陷者中，足太陽脈氣所發，刺入三分，灸五壯。

噫嘻，在肩髆內廉，俠第六椎下，兩傍各三寸，以手痛按之，病人言噫嘻，是穴，足太陽脈氣所發，刺入六分，灸五壯。（骨空註雲：令病人呼噫嘻之言，則指下動矣。灸三壯。）

膈關，在第七椎下，兩傍各三寸陷者中，足太陽脈氣所發，正坐開肩取之，刺入五分，灸三壯。（氣府論註雲灸五壯。）

魂門，在第九椎下，兩傍各三寸陷者中，足太陽脈氣所發，正坐取之，刺入五分，灸五壯。

陽綱，在第十椎下，兩傍各三寸陷者中，足太陽脈氣所發，正坐取之，刺入五分，灸三壯。

意舍，在第十一椎下，兩傍各三寸陷者中，足太陽脈氣所發，刺入五分，灸三壯。

胃倉，在第十二椎下，兩傍各三寸陷者中，足太陽脈氣所發，刺入五分，灸三壯。

肓門，在第十三椎下，兩傍各三寸，入肘間，足太陽脈氣所發，刺入五分，灸三壯。（經雲：與鳩尾相值。）

誌室，在第十四椎下，兩傍各三寸陷者中，足太陽脈氣所發，正坐取之，刺入五分，灸三壯。（氣府註雲灸五壯。）

胞肓，在第十九椎下，兩傍各三寸陷者中，足太陽脈氣所發，伏而取之，刺入五分，灸三壯。（氣府註雲灸五壯。）

秩邊，在第二十一椎下，兩傍各三寸陷者中，足太陽脈氣所發，伏而取之，刺入五分，灸三壯。