懸顱，在曲周顳顬中，足少陽脈氣所發，刺入三分，留七呼，灸三壯。（氣府註雲：在曲角上，顳顬之中。）

頷厭，在曲周顳顬上廉，手少陽、足陽明之會，刺入七分，留七呼，灸三壯。（氣府註雲：在曲角顳顬之上廉，刺深令人耳無聞。）

懸厘，在曲周顳顬下廉，手足少陽、陽明之會，刺入三分，留七呼，灸三壯。（氣府註雲：在曲角顳顬之上刺深令人耳無聞。）

陽白，在眉上一寸直瞳子，足少陽、陽維之會，刺入三分，灸三壯。（氣府註雲：足陽明、陰維二脈之會。今詳陽明之經不到於此，又陰維不與陽明會，疑《素問註》非是。）

攢竹，一名員在，一名始光，一名夜光，又名明光，在眉頭陷者中，足太陽脈氣所發，刺入三分，留六呼，灸三壯。

絲竹空，一名巨窌，在眉後陷者中，足少陽脈氣所發，刺入三分，留三呼，不宜灸，灸之不幸令人目小及盲。（氣府論註雲手少陽，又雲留六呼。）

睛明，一名淚孔，在目內眥外，手足太陽、足陽明之會，刺入六分，留六呼，灸三壯。（氣府論註雲：手足太陽、足陽明、陰陽蹺五臟之會。）

瞳子窌，在目外去眥五分，手太陽、手足少陽之會，刺入三分，灸三壯。

承泣，一名鼷穴，一名面窌，在目下七分，直目瞳子，陽蹺、任脈、足陽明之會，刺入三分，不可灸。

四白，在目下一寸，向頄骨（即顴骨）顴空，足陽明脈氣所發，刺入三分，灸七壯。（氣府論註雲：刺入四分，不可灸。）

顴窌，一名兌骨，在面頄骨下廉陷者中，手少陽、太陽之會，刺入三分。

素窌，一名面王，在鼻柱上端，督脈氣所發，刺入三分，禁灸。

迎香，一名沖陽，在禾窌上鼻下孔旁，手、足陽明之會，刺入三分。

巨窌，在俠鼻孔旁八分，直瞳子，蹺脈、足陽明之會，刺入三分。

禾窌，在直鼻孔下俠水溝傍五分，手陽明脈氣所發，刺入三分。

水溝，在鼻柱下人中，督脈、手足陽明之會，直唇取之，刺入三分，留七呼，灸三壯。

兌端，在唇上端，手陽明脈氣所發。刺入三分，留六呼，灸三壯。

齦交，在唇內齒上齦縫中，刺入三分，灸三壯。（氣府論註雲：任、督脈二經之會。）

地倉，一名會維，俠口傍四分，如近下是，蹺脈、手足陽明之會，刺入三分。

承漿，一名天池，在頤前唇之下，足陽明任脈之會，開口取之，刺入三分，留六呼，（氣府論註作五呼，）灸三壯。

頰車，在耳下曲頰端陷者中，開口有孔，足陽明脈氣所發，刺入三分，灸三壯。

大迎，一名髓孔，在曲頷前一寸三分骨陷者中，動脈，足太陽脈氣所發，刺入三分，留七呼，灸三壯。