天突，一名玉戶，在頸結喉下二寸（氣穴論註雲：五寸）中央宛宛中，陰維、任脈之會，低頭取之，刺入一寸，留七呼，灸三壯。（氣府論註雲：灸五壯。）

璇璣，在天突下一寸中央陷者中，任脈氣所發，仰頭取之，刺入三分，灸五壯。

華蓋，在璇璣下一寸陷者中，任脈氣所發，仰頭取之，刺入三分，灸五壯。

紫宮，在華蓋下一寸六分陷者中，任脈氣所發，仰頭取之，刺入三分，灸五壯。

玉堂，一名玉英，在紫宮下一寸六分陷者中，任脈氣所發，仰頭取之，刺入三分，灸五壯。

膻中，一名元兒，在玉堂下一寸六分陷者中，任脈氣所發，仰而取之，刺入三分，灸五壯。

中庭，在膻中下一寸六分陷者中，任脈氣所發，仰而取之，刺入三分，灸五壯。