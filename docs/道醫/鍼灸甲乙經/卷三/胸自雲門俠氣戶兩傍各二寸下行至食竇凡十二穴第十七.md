雲門，在巨骨下，氣戶兩傍各二寸陷者中，動脈應手，太陰脈氣所發，舉臂取之，刺入七分，灸五壯，刺太深令人逆息。（氣穴論註雲：在巨骨下，任脈兩傍各六寸。刺熱穴論註雲；手太陽脈氣所發。）

中府，肺之募也，一名膺中俞，在雲門下一寸，乳上三肋間陷者中，動脈應手，仰而取之，手太陰之會，刺入三分，留五呼，灸五壯。

周榮，在中府下一寸六分陷者中，足太陰脈氣所發，仰而取之，刺入四分，灸五壯。

胸鄉，在周榮下一寸六分陷者中，足太陰脈氣所發，仰而取之，刺入四分，灸五壯。

天溪，在胸鄉下一寸六分陷者中，足太陰脈氣所發，仰而取之，刺入四分，灸五壯。

食竇，在天溪下一寸六分陷者中，足太陰脈氣所發，仰而取之，刺入四分，灸五壯。（氣穴論註雲：手太陰脈氣所發。）