章門，脾募也，一名長平，一名脅窌，在大橫外，直臍季脅端，足厥陰、少陽之會，側臥屈上足，伸下足，舉臂取之，刺入八分，留六呼，灸三壯。

帶脈，在季脅下一寸八分，刺入六分，灸五壯。（氣府論註雲：足少陽、帶脈二經之會。）

五樞，在帶脈下三寸，一曰在水道傍一寸五分，刺入一寸，灸五壯。（氣府論註雲：足少陽、帶脈二經之會。）

京門，腎募也，一名氣府，一名氣俞，在監骨下，腰中挾脊，季肋下一寸八分，刺入三分，留七呼，灸三壯。

維道，一名外樞，在章門下五寸三分，足少陽、帶脈之會，刺入八分，灸三壯。

居窌，在章門下八寸三分，監骨上陷者中，陽蹺、足少陽之會，刺入八分，灸三壯。（氣府論註：監骨作骼骨）