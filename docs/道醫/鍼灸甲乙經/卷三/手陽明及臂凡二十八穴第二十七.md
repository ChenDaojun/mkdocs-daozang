大腸合手陽明，出於商陽。商陽者，金也。一名絕陽，在手大指次指內側，去爪甲角如韭葉，手陽明脈之所出也，為井。刺入一分，留一呼，灸三壯。

二間者，水也。一名間谷，在手大指次指本節前內側陷者中，手陽明脈之所留也，為滎。刺入三分，留六呼，灸三壯。

三間者，木也。一名少谷，在手大指次指本節後內側陷者中，手陽明脈之所註也，為俞。刺入三分，留三呼，灸三壯。

合谷，一名虎口，在手大指次指間，手陽明脈之所過也，為原。刺入三分，留六呼，灸三壯。

陽溪者，火也。一名中魁，在腕中上側兩傍間陷者，手陽明脈之所行也，為經。刺入三分，留七呼，灸三壯。

偏歷，手陽明絡，在腕後三寸，別走太陰者，刺入三分，留七呼，灸三壯。

溫溜，一名逆註，一名蛇頭，手陽明郤，在腕後少士五寸，大士六寸，刺入三分，灸三壯。（大士、少士，調大人、小兒也。）

下廉，在輔骨下，去上廉一寸，恐（疑誤）輔齊兌肉其分外邪，刺入五分，留五呼，灸三壯。

上廉，在三裏下一寸，其分抵陽明之會外邪，刺入五分，灸五壯。

手三裏，在曲池下二寸，按之肉起兌肉之端，刺入三分，灸三壯。

曲池者，土也。在肘外輔骨肘骨之中，手陽明脈之所入也，為合。以手按胸取之，刺入五寸，留七呼，灸三壯。

肘窌，在肘大骨外廉陷者中，刺入四分，灸三壯。

五裏，在肘上三寸，行向裏大脈中央，禁不可刺，灸三壯。

臂臑，在肘上七寸，腘肉端，手陽明絡之會，刺入三分，灸三壯。