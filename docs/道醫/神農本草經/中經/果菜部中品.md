**櫻桃**　味甘平無毒。主調中，益脾氣。令人好顏色，美誌。

**梅實**　味酸平。主下氣，除熱煩滿，安心，肢體痛，偏枯不仁，死肌。去青黑誌，惡疾。生川谷。

**蓼實**　味辛溫。主明目溫中，耐風寒，下水氣，面目浮腫，癰瘍。馬蓼，去腸中蛭蟲。輕身。生川澤。

**蔥實**　味辛溫。主明目、補中不足。其莖，可作湯，主治傷寒寒熱，出汗，中風面目腫。薤，味辛，主治金創創敗。輕身不饑耐老。生平澤。

**水蘇**　味辛微溫。主下氣殺榖，辟口臭，去毒，辟惡氣。久服通神明，輕身耐老。生池澤。

**杏核**　味甘溫。主治欬逆上氣，雷鳴，喉痹，下氣，產乳，金創，寒心，賁豚。生川谷。