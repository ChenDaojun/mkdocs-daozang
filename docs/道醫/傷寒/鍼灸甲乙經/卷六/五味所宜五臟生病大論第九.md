黃帝問曰：谷氣有五味，其入臟分別奈何？岐伯對曰：胃者，五臟六腑之海，皆入於胃，五臟六腑皆稟於胃，五味各走其所喜。故谷味酸，先走肝。《九卷》又曰：酸入胃，其氣澀（一作澀以收），不能出入。不出則留於胃中，胃中和溫，則下註於膀胱之胞，膀胱之胞薄以軟，得酸則縮綣，約而不能，水道不行，故癃。陰者，積筋之所終聚也，故酸入胃而走於筋。《素問》曰：酸走筋，筋病無多食酸。其義相順。又曰：肝欲辛，多食酸，由肉胝而唇揭。謂木勝土也。（木辛與《九卷》義錯。《素問》肝欲辛作欲酸。）

苦先走心。《九卷》又曰：苦入胃，五谷之氣皆不能勝苦。苦入下脘。下脘者，三焦之路，皆閉而不通，故氣變嘔也。齒者，骨之所終也。故苦入胃而走骨，入而復出，必黧疏，是知其走骨也。水火相既，骨氣通於心也。《素問》曰：苦走骨，骨病無多食苦。其義相順。又曰：心欲酸，食苦則皮槁而毛拔。謂火勝金也。（火酸與《九卷》義錯）

甘先走脾。《九卷》又曰：甘入脾，其氣弱少，不能上至上焦，而與谷俱留於胃中。甘者，令人柔潤也。胃柔則緩，緩則蟲動，蟲動則令人心悶。其氣通於皮，故曰甘走皮。皮者，肉之余。蓋皮雖屬肺，與肉連體，故甘潤肌肉並皮也。《素問》曰：甘走肉，肉病無多食甘。其義相順。又曰：多食甘，則骨痛而發落。謂土勝水也。（與《九卷》不錯。）

辛先走肺。《九卷》又曰：辛入胃，其氣走於上焦。上焦者，受諸氣而營諸陽者也。姜韭之氣，熏至營衛，營衛不時受之，久留於心下，故洞（一作煴）心。辛者，與氣俱行，故辛入胃，則與汗俱出矣，（《千金》雲：辛入胃而走氣，與氣俱出，故氣盛）。《素問》曰：辛走氣，氣病無多食辛。其義相順。又曰：肺欲苦，多食辛，則筋急而爪枯。謂金勝木也。（肺欲苦與《九卷》義錯）

鹹先走腎。《九卷》又曰：鹹入胃，其氣上走中焦，註於諸脈。脈者，血之所走也。血與鹹相得則血涘（一作凝，下同），血涘則胃中竭，竭則咽路焦，故舌幹而善渴。血脈者，中焦之路，故鹹入而走血矣。腎合三焦，血脈雖屬肝心，而為中焦之道，故鹹入而走血也。《素問》曰：鹹走血，血病無多食鹹。其義相順。又曰：多食鹹，則脈凝泣而變色，謂水勝火也。（雖俱言血脈，其義不同）。谷氣營衛俱行，津液已行，營衛大通，乃糟粕以次傳下。曰：營衛俱行奈何？曰：谷始入於胃，其精微者，先出於胃之兩焦，以溉五臟，別出兩焦，行於營衛之道。其大氣之搏而不行者，積於胸中，名曰氣海，出於肺，循於喉嚨，故呼則出，吸則入。天地之精氣，其大數常出三而入一，故谷不入，半日則氣衰，一日則氣少矣。曰：谷之五味可得聞乎？曰：五谷：粳米甘，麻（《素問》作小豆）酸，大豆鹹，小麥苦，黃黍辛。五果：棗甘，李酸，栗鹹，杏苦，桃辛。五畜：牛肉甘，犬肉酸，豕肉鹹，羊肉苦，雞肉辛。五菜：葵甘，韭酸，藿鹹，薤苦，蔥辛。五色：黃宜甘，青宜酸，黑宜鹹，赤宜苦，白宜辛。脾病者，宜食粳米、牛肉、棗、葵，甘者入脾用之。心病者，宜食麥、羊肉、杏、薤，苦者，入心用之。腎病者，宜食大豆、豕肉、栗、藿。鹹者，入腎用之。肺病者，宜食黃黍、雞肉、桃、蔥。辛者，入肺用之。肝病者，宜食麻、犬肉、李、韭，酸者，入肝用之。肝病禁辛，心病禁鹹，脾病禁酸，肺病禁苦，腎病禁甘。

肝，足厥陰、少陽主治。肝苦急，食甘以緩之。心，手少陰、太陽主治。心苦緩，急食鹹以收之。脾，足太陰、陽明主治。脾苦濕，急食苦以燥之。肺，手太陰、陽明主治。肺苦氣上逆，急食苦以泄之。腎，足少陰、太陽主治。腎苦燥，急食辛以潤之，開腠理，致津液，通氣隧也。

毒藥攻邪，五谷為養，五果為助，五畜為益，五菜為充。氣味合而服之，以補精益氣。此五味者，各有所利，辛散，酸收，甘緩，苦堅，鹹軟。

肺病者，兩脅下痛引少腹，令人善怒。虛則目䀮〈硫，目代石〉（音盲）䀮無所見，耳無所聞，善恐，如人將捕之。取其經厥陰與少陽血者，氣逆則頭痛，耳聾不聰，頰腫，取血者。又曰：徇蒙招尤，目瞑耳聾，下實上虛，過在足少陽、厥陰，甚則入肝。

心病者，胸中痛，脅支滿，兩胠下痛，膺背肩胛間痛，兩臂內痛。虛則胸腹大，脅下與腰相引而痛。取其經少陰、太陽血者（《素問》舌下血者），其變病，刺郤中血者。又曰：胸中痛，支滿腰脊相引而痛，過在手少陰、太陽。（《素問》雲：心煩頭痛，病在鬲中，過在手巨陽、少陰。）

脾病者，身重善饑，肌肉痿，足不收，行善瘛疭，腳下痛。虛則腹脹，腸鳴飧泄，食不化。取其經太陰、陽明、少陰血者。又曰：腹滿填脹，支滿胠脅，下厥上冒，過在足太陰、陽明。

肝病者喘咳逆氣，肩背痛，汗出，尻陰股膝攣，髀腨胻足皆痛。虛則少氣不能報息，耳聾，喉嚨幹。取其經手太陰、足太陽外厥陰內少陰血者，又曰：咳嗽上氣，病（《素問》作厥）在胸中，過在手陽明、太陰。

腎病者，腹大脛腫痛，咳喘身重，寢汗出憎風。虛則胸中痛，大腸小腸（《素問》作大腹小腹）痛，清厥，意不樂。取其經少陰、太陽血者。又曰：頭痛癲疾，下實上虛，過在足少陰、太陽，甚則入腎。