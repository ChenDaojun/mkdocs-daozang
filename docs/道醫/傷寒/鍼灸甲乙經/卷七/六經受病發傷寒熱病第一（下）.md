振寒瘛疭，手不伸，咳嗽唾濁，氣鬲善嘔，鼓頷，不得汗，煩滿（《千金》作煩心身痛），因為疭衄，尺澤主之。

左窒刺右，右窒刺左。兩脅下痛，嘔泄，上下出，胸滿，短氣，不得汗，補手太陰以出之。熱病煩心，心悶而汗不出，掌中熱，心痛，身熱如火，浸淫煩滿，舌本痛，中沖（《千金》又作天卯）主之。

熱病發熱，煩滿而欲嘔噦，三日以往不得汗，怵惕，胸脅痛，不可反側，咳滿溺赤，大便（《千金》作小便）血衄不止，嘔吐血，氣逆，噫不止，嗌中痛，食不下，善渴，舌中爛，掌中熱，飲嘔，勞宮主之。熱病煩心而汗不止，肘攣腋腫，善笑不休，心中痛，目赤黃，小便如血，欲嘔，胸中熱，苦不樂，太息，喉痹嗌幹，喘逆，身熱如火，頭痛如破，短氣胸痛，大陵主之。熱病煩心善嘔，胸中淡淡，善動而熱，間使主之。

面赤皮熱，熱病汗不出，中風熱，目赤黃，肘攣腋腫，實則心暴痛，虛則煩心，心惕惕不能動，失智，內關主之。心淡淡然，善驚，身熱，煩心，口幹，手清，逆氣，嘔血（《千金》作唾），時瘈，善搖頭，顏青汗出不過肩，傷寒溫病，曲澤主之。

多臥善唾，肩髃痛，寒，鼻鼽赤多血，浸淫起面，身熱，喉痹如梗，目眥傷，忽振寒肩疼，二間主之。鼻鼽衄，熱病汗不出，䑊〈月遺〉（音維）目，目痛瞑，頭痛，齲齒痛，泣出，厥逆頭痛，胸滿不得息，陽溪主之。熱病腸澼，臑肘臂痛，虛則氣鬲滿，有（一作手）不舉，溫留主之。傷寒余熱不盡，曲池主之。

頭痛振寒，清冷淵主之。頭痛，項背急，消濼主之。振寒，小指不用，寒熱汗不出，頭痛，喉痹舌卷，小指之間熱，口中熱，煩心心痛，臂內廉及脅痛，聾，咳，瘛疭，口幹，頭痛不可顧，少澤主之。振寒寒熱，肩臑肘臂痛，頭不可顧，煩滿身熱，惡寒，目赤痛眥爛，生翳膜，暴痛，鼽衄，發聾，臂重痛，肘攣痂疥，胸中引臑，泣出而驚，頸項強，身寒，頭不可以顧，後溪主之。熱病汗不出，胸痛不可息，頷腫，寒熱，耳鳴，聾無所聞，陽谷主之。泄風汗出，腰項急，不可以左右顧及俯仰，肩弛肘廢，目痛，痂疥，生疣，瘛疭，頭眩目痛，陽谷主之。

振寒熱，頸項腫，實則肘攣，頭項痛，狂易，虛則生疣，小者痂疥，支正主之。風眩頭痛，小海主之。氣喘，熱病衄不止，煩心善悲，腹脹，逆息熱氣，足脛中寒，不得臥，氣滿胸中熱，暴泄，仰息，足下寒，中悶，嘔吐，不欲食飲，隱白主之。熱病汗不出且厥，手足清，暴泄，心腹脹痛，心尤痛甚，此胃心痛也，大都主之，並取隱白，腹滿善嘔煩悶，此皆主之。熱病先頭重額痛，煩悶身熱，熱爭則腰痛不可以俯仰，胸滿，兩頷痛甚，暴泄，善泄，饑不欲食，善噫，熱中，足清，腹脹，食不化，善嘔，泄有膿血，若嘔無所出，先取三裏，後取太白、章門主之。熱病滿悶不得臥（《千金》雲：不得臥，身重骨痛不相知），太白主之。熱中少氣厥陽寒，灸之熱去（《千金》作灸湧泉）煩心不嗜食，咳而短氣，善喘，喉痹身熱，脊脅相引，忽忽善忘，湧泉主之。熱病煩心，足寒清多汗，先取然谷，後取太溪，大指間動脈，皆先補之。目痛引眥，少腹偏痛，背（一作脊）傴瘛疭，視昏嗜臥，照海主之，瀉左陰蹺，取足左右少陰前，先刺陰蹺，後刺少陰，氣在橫骨上。熱病汗不出，默默嗜臥，溺黃，少腹熱，嗌中痛，腹脹內腫，羨（音涎）心痛如錐針刺，太溪主之。手足寒至節，喘息者死。熱病刺然谷（《千金》作陷谷），足先寒，寒上至膝乃出針，善嚙頰齒唇，熱病汗不出，口中熱痛，沖陽主之，胃脘痛，時寒熱，皆主之。熱病汗不出，善噫腹脹滿，胃熱譫語，解溪主之。厥頭痛，面浮腫，煩心，狂見鬼，善笑不休，發於外有所大喜，喉痹不能言，豐隆主之。陽厥淒淒而寒，少腹堅，頭痛，脛股腹痛，消中，小便不利，善嘔，三裏主之。脅痛咳逆，不得息，竅陰主之，及爪甲與肉交者，左取右，右取左，立已，不已復取。手足清，煩（一作脈）熱汗不出，手肢轉筋，頭痛如錐刺之，然不可以動，動益煩心，喉痹，舌卷幹，臂內廉痛不可及，耳聾鳴，竅陰皆主之。膝外廉痛，熱病汗不出，目外眥赤痛，頭眩，兩頷痛，寒逆泣出，耳鳴聾，多汗，目癢，胸中痛，不可反側，痛無常處，俠溪主之。厥四逆，喘，氣滿，風，身汗出而清，髖髀中痛，不可得行，足外皮痛，臨泣主之。目視不明，振寒目翳，瞳子不見，腰兩脅痛，腳酸轉筋，丘墟主之。身懈，寒少氣，熱甚惡人，心惕惕然，取飛揚及絕骨、跗下臨泣，立已。淫濼脛酸，熱病汗不出，皆主之。頭重鼻衄及瘛疭，汗不出，煩心，足下熱，不欲近衣，項痛，目翳，鼻及小便皆不利，至陰主之。身疼痛，善驚，互引鼻衄，通谷主之。暴病頭痛，身熱痛，肌肉動，耳聾惡風，目眥爛赤，項不可以顧，髀樞痛，泄，腸澼，束骨主之。鼽衄血不止，淫濼，頭痛，目白翳，跟尻瘈，頭頂腫痛，泄註，上搶心，目赤眥爛無所見，痛從內眥始（《千金》作翳從內眥始），腹滿，頸項強，腰脊不可俯仰，眩，心痛與肩背相引，如從後觸之狀，身寒從脛起，京骨主之。下部寒，熱病汗不出，體重，逆氣頭眩，飛揚主之。鼽衄，腰脊腳腨酸重，戰栗不能久立，腨如裂，腳跟急痛，足攣引少腹痛，喉咽痛，大便難填脹，承山主之。熱病俠脊痛，委中主之。