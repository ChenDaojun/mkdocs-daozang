臨泣，當目上眥直入發際五分陷者中，足太陽、少陽、陽維之會，刺入三分，留七呼，灸五壯。

目窗，一名至營，在臨泣後一寸，足少陽、陽維之會，刺入三分，灸五壯。

正營，在目窗後一寸，足少陽、陽維之會，刺入三分，灸五壯。

承靈，在正營後一寸五分，足少陽、陽維之會，刺入三分，灸五壯。

腦空，一名顳（音熱）顬（音儒），在承靈後一寸五分，俠玉枕骨下陷者中，足少陽、陽維之會，刺入四分，灸五壯。（《素問》氣府論註雲：俠枕骨後枕骨上）