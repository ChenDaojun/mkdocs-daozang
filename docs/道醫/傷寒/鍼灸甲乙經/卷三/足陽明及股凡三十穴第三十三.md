胃出厲兌，厲兌者，金也。在足大指次指之端，去爪甲角如韭葉，足陽明脈之所出也，為井。刺入一分，留一呼，灸三壯。

內庭者，水也。在足大指次指外間陷者中，足陽明脈之所留也，為滎。刺入三分，留二十呼，（氣穴論註雲：留十呼）灸三壯。

陷谷者木也。在足大指次指間本節後陷者中，去內庭二寸，足陽明脈之所註也，為俞。刺入五分，留七呼，灸三壯。

沖陽，一名會原，在足趺上五寸骨間動脈，上去陷骨三寸，足陽明脈之所過也。為原。刺入三分，留十呼，灸三壯。

解溪者，火也。在沖陽後一寸五分腕上陷者中，足陽明脈之所行也。為經。刺入五分，留五呼，灸三壯。（氣穴論註雲二寸五分，刺瘧論註雲三寸五分。）

豐隆，足陽明絡也，在外踝上八寸，下廉胻外廉陷者中，別走太陰者，刺入三分，灸三壯。

巨虛下廉，足陽明與小腸合，在上廉下三寸，刺入三分，灸三壯。（氣穴論註雲：足陽明脈氣所發。）

條口，在下廉上一寸，足陽明脈氣所發，刺入八分，灸三壯。

巨虛上廉，足陽明與大腸合，在三裏下三寸，刺入八分，灸三壯。（氣穴論註雲：在犢鼻下六寸，足陽明脈氣所發。）

三裏，土也。在膝下三寸外廉，足陽明脈氣所入也，為合。刺入一寸五分，留七呼，灸三壯。（《素問》雲：在膝下三寸胻外廉兩筋肉分間。）

犢鼻，在膝下胻上俠解大筋中，足陽明脈氣所發，刺入六分，灸三壯。

梁丘，足陽明郤，在膝上二寸，刺入三分，灸三壯。

陰市，一名陰鼎，在膝上三寸，伏兔下，若拜而取之，足陽明脈氣所發，刺入三分，留七呼，禁不可灸。（刺腰痛論註雲：伏兔下陷者中，灸三壯。）

伏兔，在膝上六寸起肉間，足陽明脈氣所發，刺入五分，禁不可灸。

髀關，在膝上伏兔後交分中，刺入六分，灸三壯。