（氣府論註雲：第六椎下有靈臺，十椎下有中樞，十六椎下有陽關）

大椎，在第一椎陷者中，三陽督脈之會，刺入五分，灸九壯。

陶道，在大椎節下間，督脈、足太陽之會，俯而取之，刺入五分，留五呼，灸五壯。

身柱，在第三椎節下間，督脈氣所發，俯而取之，刺入五分，留五呼，灸三壯。（氣府論註雲：灸五壯。）

神道，在第五椎節下間，督脈氣所發，俯而取之，刺入五分，留五呼，灸三壯。（氣府論註雲：灸五壯。）

至陽，在第七椎節下間，督脈氣所發，俯而取之，刺入五分，灸三壯。

筋縮，在第九椎節下間，督脈氣所發，俯而取之，刺入五分，灸三壯。（氣府論註雲灸五壯。）

脊中，在第十一椎節下間，督脈氣所發，俯而取之，刺入五分，不可灸，灸則令人痿。

懸樞，在第十三椎節下間，督脈氣所發，伏而取之，刺入三分，灸三壯。

命門，一名屬累，在十四椎節下間，督脈氣所發，伏而取之，刺入五分，灸三壯。

腰俞，一名背解，一名髓空，一名腰戶，在第二十一椎節下間，督脈氣所發，刺入三分，留七呼，灸五壯。（氣府論註雲：刺入三分。熱註、水穴註同。熱穴註作二寸，繆刺論同。）

長強，一名氣之陰郤，在脊骶端，督脈別絡，少陰所結，刺入三分，留七呼，灸三壯。（氣府論註及水穴註雲刺入二分。）