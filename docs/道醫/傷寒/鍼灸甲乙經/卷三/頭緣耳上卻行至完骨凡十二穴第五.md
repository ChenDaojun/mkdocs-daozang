天沖，在耳上如前三分，刺入三分，灸三壯。（氣府論註雲：足太陽、少陽之會。）

率谷，在耳上，入發際一寸五分，足太陽、少陽之會，嚼而取之，刺入四分，灸三壯。

曲鬢，在耳上，入發際曲隅陷者中，鼓頷有空，足太陽、少陽之會，刺入三分，灸三壯。

浮白，在耳後，入發際一寸，足太陽、少陽之會，刺入三分，灸二壯。（氣穴註雲：灸三壯，刺入三分。）

竅陰，在完骨上，枕骨下，搖動應手，足太陽、少陽之會，刺入四分，灸五壯。（氣穴註雲：灸三壯，刺入三分。）

完骨，在耳後，入發際四分，足太陽、少陽之會，刺入二分，留七呼，灸七壯。（氣穴註雲：刺入三分，灸三壯。）