五處，在督脈傍，去上星一寸五分，足太陽脈氣所發，刺入三分，不可灸（《素問》水熱穴註雲灸三壯）。

承光，在五處後二寸，足太陽脈氣所發，刺入三分，禁不可灸。

通天，一名天臼，在承光後一寸五分，足太陽脈氣所發，刺入三分，留七呼，灸三壯。

絡卻，一名強陽，一名腦蓋，在通天後一寸三分，足太陽脈氣所發，刺入三分，留五呼，灸三壯。

玉枕，在絡卻後七分，俠腦戶傍一寸三分，起肉枕骨，入發際三寸，足太陽脈氣所發，刺入三分，留三呼，灸三壯。