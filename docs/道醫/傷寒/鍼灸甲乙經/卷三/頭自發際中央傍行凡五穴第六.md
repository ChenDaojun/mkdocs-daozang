喑門，一名舌橫，一名舌厭，在後發際宛宛中，入系舌本，督脈、陽維之會，仰頭取之，刺入四分，不可灸，灸之令人喑。（氣府論註雲：去風府一寸。）

天柱，在俠項後發際大筋外廉陷者中，足太陽脈氣所發，刺入二分，留六呼，灸三壯。

風池，在顳顬後發際陷者中，足少陽、陽維之會，刺入三分，留三呼，灸三壯。（氣府論註雲：在耳後陷者中，按之引於耳中，手足少陽脈之會，刺入四分。）