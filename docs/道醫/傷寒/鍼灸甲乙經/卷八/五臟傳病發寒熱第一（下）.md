寒熱取五處，乃天池、風池、腰俞、長強、大杼、中膂、內俞、上窌、齦交、上關、關元、天牖、天容、合谷、陽溪、關沖，中渚、陽池、消濼、少澤、前谷、腕骨、陽谷、少海、然谷、至陰、昆侖主之。寒熱骨痛，玉枕主之。寒熱懈爛（一本作懶），淫濼脛酸，四肢重痛，少氣難言，至陽主之。肺氣熱，呼吸不得臥，上氣嘔沫，喘，氣相追逐，胸滿脅膺急，息難，振栗，脈鼓，氣隔，胸中有熱，支滿不嗜食，汗不出，腰脊痛，肺俞主之。寒熱心痛，循循然與背相引而痛，胸中悒悒不得息，咳唾血，多涎，煩中善饐，食不下，咳逆，汗不出，如瘧狀，目䀮〈硫，目代石〉（音盲）䀮〈硫，目代石〉（音盲），淚出悲傷，心俞主之。咳而嘔，鬲寒，食不下，寒熱，皮肉膚痛，少氣不得臥，胸滿支兩脅，鬲上兢兢，脅痛腹填，胸脘暴痛，上氣，肩背寒痛，汗不出，喉痹，腹中痛，積聚，默然嗜臥，怠惰不欲動，身常濕濕，心痛無可搖者，脾俞主之。咳而脅滿急，不得息，不得反側，腋脅下與臍相引，筋急而痛，反折，目上視，眩，目中循循然，肩項痛，驚狂，衄，少腹滿，目䀮〈硫，目代石〉（音盲）䀮〈硫，目代石〉（音盲），生白翳，咳引胸痛，筋寒熱，唾血短氣，鼻酸，肝俞主之。寒熱食多，身羸瘦，兩脅引痛，心下賁痛，心如懸，下引臍少腹急痛，熱，面急（一本作黑），目䀮〈硫，目代石〉（音盲）䀮〈硫，目代石〉（音盲），久喘咳，少氣，溺濁赤，腎俞主之。骨寒熱溲難，腎俞主之。寒熱頭痛，水溝主之。寒熱頸瘰癧，大迎主之。肩痛引項，寒熱，缺盆主之。身熱汗不出，胸中熱滿，天窌主之。寒熱肩腫，引胛中痛，肩臂酸，腨俞主之。寒熱項癧適，耳無聞，引缺盆肩中熱痛，麻痹不舉（一本作手臂不舉），肩貞主之。寒熱癧，目不明，咳上氣，唾血，肩俞主之。寒熱癧適，胸中滿，有大氣，缺盆中滿痛者死；外潰不死，肩引項，不舉，缺盆中痛，汗不出，喉痹，咳嗽血，缺盆主之。咳上氣，喘，暴喑不能言，及舌下挾縫青脈，頸有大氣，喉痹，咽中幹，急不得息，喉中鳴，翕翕寒熱，項腫肩痛，胸滿腹皮熱，衄，氣短哽心痛，隱疹頭痛，面皮赤熱，身肉盡不仁，天突主之。肺系急，胸中痛，惡寒，胸滿悒悒然，善嘔膽，胸中熱，喘，逆氣，氣相追逐，多濁唾，不得息，肩背風，汗出，面腹腫，鬲中食噎，不下食，喉痹，肩息肺脹，皮膚骨痛，寒熱煩滿，中府主之。寒熱，胸滿頭痛，四肢不舉，腋下腫，上氣，胸中有聲，喉中鳴，天池主之。咳，脅下積聚，喘逆，臥不安席，時寒熱，期門主之。寒熱，腹填脹，怏怏然不得息，京門主之。寒濯濯，舌煩，手臂不仁，唾沫，唇幹引飲，手腕攣，指支痛，肺脹，上氣，耳中生風，咳喘逆，痹，臂痛，嘔吐，飲食不下膨膨然，少商主之。唾血，時寒時熱，瀉魚際，補尺澤。臂厥，肩膺胸滿痛，目中白翳，眼青轉筋，掌中熱，乍寒乍熱，缺盆中相引痛，數咳，喘不得息，臂內廉痛，上鬲飲已煩滿，太淵主之。寒熱胸背急，喉痹，咳上氣，喘，掌中熱，數欠伸，汗出善忘，四肢厥，善笑，溺白，列缺主之，胸中膨膨然，甚則交兩手而瞀，暴痹喘逆，刺經渠及天府，此謂之大俞。寒熱咳嘔沫，掌中熱，虛則肩臂寒栗，少氣不足以息，寒厥，交兩手而瞀，口沫出，實則肩背熱痛，汗出，四肢暴腫，身濕（一本作溫）搖，時寒熱，饑則煩，饑則善，面色變，口噤不開，惡風泣出，列缺主之。煩心，咳，寒熱善噦，勞宮主之。寒熱，唇口幹，喘息，目急痛，善驚，三間主之。胸中滿，耳前痛，齒痛，目赤痛，頸腫，寒熱，渴飲輒汗出，不飲則皮幹熱，曲池主之。寒熱頸癧適，咳呼吸難，灸五裏，左取右，右取左。寒熱頸癧適，肩臂不可舉，臂臑俞主之。風寒熱，液門主之。寒熱頸頷腫，後溪主之。寒熱善嘔，商丘主之。嘔厥寒，時有微熱，脅下支滿，喉痛，嗌幹，膝外廉痛，淫濼脛酸，腋下腫，馬刀瘺，肩腫吻傷痛，太沖主之。心（《千金》作心痛）如懸，陰厥，腳腨後廉急，不可前卻，血癰腸澼便膿血，足跗上痛，舌卷不能言，善笑，足痿不收履，溺青赤白黃黑，青取井，赤取滎，黃取輸，白取經，黑取合，血痔泄（《千金》下有利字）後重，腹痛如癃狀，狂仆必有所扶持，及大氣涎出，鼻孔中痛，腹中常鳴，骨寒熱無所安，汗出不休，復留主之。男子如蠱，女子如阻，寒熱少腹偏腫，陰谷主之。少腹痛，泄出糜，次指間熱，若脈陷寒熱身痛，唇渴不幹，汗出，毛發焦，脫肉少氣，內有熱，不欲動搖，泄膿血，腰引少腹痛，暴驚，狂言非常，巨虛下廉主之。胸中滿，腋下腫，馬刀瘺，善自嚙舌頰，天牖中腫，淫濼脛酸，頭眩，枕骨頷腮腫，目澀身痹，灑淅振寒，季脅支滿，寒熱，脅腰腹膝外廉痛，臨泣主之。寒熱頸腫，丘墟主之。寒熱頸腋下腫，申脈主之。寒熱酸㾓〈疒肙〉，四肢不舉，腋下腫，馬刀瘺，喉痹，髀膝頸骨搖，酸痹不仁，陽輔主之。寒熱痹，脛不收，陽交主之。寒熱腰痛如折，束骨主之。寒熱目䀮〈硫，目代石〉（音盲）䀮〈硫，目代石〉（音盲），善咳喘逆，通谷主之。寒熱善唏，頭重足寒，不欲食，腳攣，京骨主之。寒熱篡反出，承山主之。寒熱篡後出，瘛疭，腳腨酸重，戰栗不能久立，腳急腫，跗痛足筋攣，少腹引喉嗌，大便難，承筋主之。跟厥膝急，腰脊痛引腹，篡陰股熱，陰暴痛，寒熱膝酸重，合陽主之。