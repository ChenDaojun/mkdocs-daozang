肩痛不可舉，天容及秉風主之。肩背髀痛，臂不舉，寒熱淒索，肩井主之。肩腫不得顧。氣舍主之。肩背髀不舉，血瘀肩中，不能動搖，巨骨主之。肩中熱，指臂痛，肩髃主之。肩重不舉，臂痛，肩窌主之。肩重肘臂痛，不可舉，天宗主之。肩胛中痛而寒至肘，肩外俞主之。肩胛周痹，曲垣主之。肩痛不可舉，引缺盆痛，雲門主之。肘痛，尺澤主之。臂瘈引口，中寒䪼〈出頁〉腫，肩腫引缺盆，商陽主之。肩肘中痛，難屈伸，手不可舉，腕重急，曲池主之。肩肘節酸重，臂痛，不可屈伸，肘窌主之。肩痛不能自舉，汗不出，頸痛，陽池主之。肘中濯濯，臂內廉痛，不可及頭，外關主之。肘痛引肩，不可屈伸，振寒熱，頸項肩背痛，臂痿痹不仁（《千金》雲肩內麻木），天井主之。肩不可舉，不能帶衣，清冷淵主之。肘臂腕中痛，頸腫不可以顧，頭項急痛，眩，淫濼，肩胛小指痛，前谷主之。肩痛不可自帶衣，臂腕外側痛不舉，陽谷主之。臂不可舉，頭項痛，咽腫不可咽，前谷主之。肩痛欲折，臑如拔，手不能自上下，養老主之。肩背頭痛時眩，湧泉主之。