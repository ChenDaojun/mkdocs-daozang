治卒心腹煩滿，又胸脅痛欲死方。以熱湯令灼灼爾，漬手足，複易秘方。

又方 青布方寸，鹿角三分，亂發灰二錢匕。以水二升，煮令得一升五合。去滓，盡服之。

又方 銼薏苡根，濃煮取汁。服三升。

又方 取比輪錢二十枚，水五升，煮取三沸。日三服。

又方 搗香菜汁，服一二升。水煮干姜亦佳。

又方 即用前心痛梔子豉湯法，瘥。

又方 黃芩一兩，杏仁二十枚，牡蠣一兩。水三升，煮取一升。頓服。

治厥逆煩滿常欲嘔方。小草、桂、細辛、干姜、椒各二兩，附子二兩（炮）。搗，蜜和丸，服如桐子大四丸。

治卒吐逆方。灸乳下一寸，七壯，即愈。

又方 灸兩手大拇指內邊爪后第一文頭各一壯，又灸兩手中央長指爪下一壯，愈。

此本雜治中，其病亦是痰壅霍亂之例，兼宜依霍亂條法治之。人卒在此上條，患者亦少，皆因他病兼之耳。或從傷寒未複，或從霍亂吐下后虛燥，或是勞損服諸補藥痞滿，或觸寒熱邪氣，或食飲協毒，或服藥失度，並宜各循其本源為治，不得專用此法也。

附方《千金方》治心腹脹，短氣。以草豆蔻一兩，去皮為末。以木瓜生姜湯下半錢匕。

《斗門方》治男子女人久患氣脹心悶，飲食不得，因食不調，冷熱相擊，致令心腹脹滿方。濃朴火上炙令干，又蘸姜汁炙，直待焦黑為度。搗篩，如面。以陳米飲調下，二錢匕，日三服良。亦治反胃止瀉，甚妙。

《經驗方》治食氣遍身黃腫，氣喘，食不得，心胸滿悶。

不蛀皂角（去皮子，涂好醋，炙令焦，為末）一錢匕，巴豆七枚（去油膜）。二件以淡醋及研好墨為丸，如麻子大。每服三丸，食后陳橘皮湯下，日三服，隔一日增一丸，以利為度。

如常服，消酒食。

《梅師方》治腹滿不能服藥。煨生姜，綿裹，納下部中，冷即易之。

《聖惠方》治肺臟壅熱煩悶。新百合四兩。蜜半盞，和蒸令軟。時時含一棗大，咽津。